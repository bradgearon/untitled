{
  "verse": "4 Armsad, ärge uskuge igat prohvetlikku sõnumit*, vaid kontrollige, kas need sõnumid on Jumalalt, sest maailma on ilmunud palju valeprohveteid. 2 Jumala prohvetliku sõnumi te tunnete ära selle järgi: iga prohvetlik sõnum, mis tunnistab, et Jeesus Kristus on tulnud inimesena, on Jumalalt. 3 Aga ükski prohvetlik sõnum, mis ei tunnista Jeesust, pole Jumalalt. See on hoopis antikristuse sõnum. Te olete kuulnud, et ta hakkab seda rääkima, ja nüüd seda maailmas räägitaksegi. 4 Teie, armsad lapsed, hoiate Jumala poole ja olete valeprohvetid ära võitnud, sest see, kes on teiega, on vägevam kui see, kes on maailmaga. 5 Nemad hoiavad maailma poole, seepärast räägivad nad seda, mida maailm räägib, ja maailm võtab neid kuulda. 6 Meie hoiame Jumala poole. Kes Jumalat tundma õpib, võtab meid kuulda, aga kes ei hoia Jumala poole, ei võta meid kuulda. Nii me teeme vahet, milline prohvetlik sõnum on õige ja milline mitte.",
  "title": ""
}
