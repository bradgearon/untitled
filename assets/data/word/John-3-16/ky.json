{
  "verse": "16 Кудай бул дүйнөнү ушунчалык сүйгөндүктөн, өзүнүн жалгыз Уулун* ага ишенген ар бир адам өлбөй, түбөлүк өмүргө ээ болсун деп берди. 17 Анткени Кудай өзүнүн Уулун дүйнөнү соттош үчүн эмес, куткарыш үчүн жиберген. 18 Ага ишенгендер соттолбойт. Ал эми ишенбегендерге өкүм чыгарылган, анткени Кудайдын жалгыз Уулунун ысмына ишенбей коюшту. 19 Өкүм буга негизделет: дүйнөгө жарык келди, бирок адамдар жарыктан караңгылыкты артык көрүштү. Анткени алардын иштери жаман эле. 20 Жаман иштерди кылган адам жарыкты жек көрөт жана жасаган иштери ашкереленип калбашы үчүн, жарыкка келбейт. 21 Ал эми жакшы иштерди кылган адам, иштери Кудайдын эркине ылайык келери көрүнүп турушу үчүн, жарыкка келет».",
  "title": ""
}
