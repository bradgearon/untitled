{
  "verse": "35 Jeesus ütles neile: „Mina olen eluleib. Kes tuleb minu juurde, ei tunne iial nälga, ja kes minusse usub, ei tunne iial janu. 36 Ent nagu ma teile ütlesin, te olete mind näinud, kuid ei usu siiski. 37 Kõik, kelle Isa mulle annab, tulevad minu juurde, ja kes tuleb minu juurde, seda ei aja ma kunagi ära, 38 sest ma ei ole tulnud taevast alla, et teha enda tahtmist, vaid selle tahtmist, kes on mu läkitanud. 39 Minu läkitaja tahe on, et ma ei kaotaks ainsatki neist kõigist, kelle ta mulle on andnud, vaid et ma nad viimsel päeval üles ärataksin. 40 Sest mu isa tahe on, et igaüks, kes on tundnud ära poja ja temasse usub, saaks igavese elu, ning ma äratan ta üles viimsel päeval.”",
  "title": ""
}
