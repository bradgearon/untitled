{
  "verse": "35 Иса аларга мындай деди: «Мен өмүр нанымын. Ким мага келсе, эч качан ачка болбойт. Ким мага ишенсе, эч качан суусабайт. 36 Бирок, силерге айтканымдай, мени көрсөңөр да, мага ишенбей жатасыңар. 37 Атам мага бергендердин баары мага келет. Мага келгендерди мен эч качан кубалабайм. 38 Анткени мен асмандан өз эркимди эмес, мени жибергендин эркин аткарыш үчүн келгем. 39 Мени жибергендин эрки болсо мындай: ал мага бергендеринин бирин да жоготпошумду жана аларды акыркы күнү тирилтишимди каалайт. 40 Анткени Атамдын эрки боюнча, Уулун таанып-билип, ага ишенген ар бир адам түбөлүк өмүргө ээ болушу керек. Мен аны акыркы күнү тирилтем».",
  "title": ""
}
