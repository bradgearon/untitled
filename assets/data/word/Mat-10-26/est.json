{
  "verse": "26 Ärge kartke neid, sest pole midagi kinnikaetut, mida ei paljastataks, ega midagi salajast, mida ei saadaks teada. 27 Mida ma ütlen teile pimedas, seda rääkige valges, ja mida te kuulete sosistatavat, seda kuulutage katustelt. 28 Ärge kartke neid, kes võivad tappa küll keha, ent ei saa tappa hinge*, vaid kartke teda, kes nii hinge kui ka keha võib hävitada Gehennas. 29 Eks kaks varblast müüda tühipalja veeringu* eest? Ometi ei lange ükski neist maha teie Isa teadmata. 30 Kõik juuksekarvadki teie peas on ära loetud. 31 Seepärast ärge kartke, teie olete rohkem väärt kui palju varblasi. 32 Kes tunnistab inimeste ees, et usub minusse, selle kohta tunnistan minagi oma taevase isa ees, et ta kuulub minule. 33 Ent kes salgab mu ära inimeste ees, selle salgan minagi ära oma taevase isa ees.",
  "title": ""
}
