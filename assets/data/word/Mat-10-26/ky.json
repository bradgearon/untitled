{
  "verse": "26 Ошондуктан алардан коркпогула, анткени ачылбай кала турган жашыруун эч нерсе жок, билинбей кала турган эч бир сыр жок. 27 Силерге караңгыда айткандарымды жарыкта айткыла, шыбырап айткандарымды үйдүн төбөсүнөн жарыялагыла. 28 Денени өлтүрүп, жанды өлтүрө албай тургандардан коркпогула. Тескерисинче, жанды да, денени да гээнада* жок кыла ала тургандан корккула. 29 Эки таранчы бир эле тыйынга* сатылат эмеспи. Анткен менен алардын ар биринин жерге түшкөнүн асмандагы Атаңар байкап турат. 30 Ал эми силердин чачыңардын ар бир талы саналуу. 31 Ошондуктан коркпогула: силер топ таранчыдан да баалуусуңар. 32 Ким мени менен биримдикте экенин башкалардын алдында ачык билдирсе, мен да аны менен биримдикте экенимди асмандагы Атамдын алдында ачык билдирем. 33 Ал эми ким башкалардын алдында менден баш тартса, мен да андан асмандагы Атамдын алдында баш тартам.",
  "title": ""
}
