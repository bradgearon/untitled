{
  "verse": "14 Randa jõudes nägi ta suurt hulka inimesi ning tal hakkas neist kahju ja ta tegi haiged terveks. 15 Kui saabus õhtu, tulid ta jüngrid tema juurde ja ütlesid: „See on kõrvaline paik ja aeg on juba hiline. Saada inimesed ära, et nad läheksid küladesse endale süüa ostma.” 16 Jeesus vastas: „Neil pole vaja ära minna. Andke teie neile süüa.” 17 Nad ütlesid talle: „Meil pole siin muud kui viis leiba ja kaks kala.” 18 Ta sõnas: „Tooge need siia minu kätte.” 19 Siis palus ta rahvahulkadel rohu peale maha istuda, võttis need viis leiba ja kaks kala ning esitas üles taeva poole vaadates tänupalve. Ta murdis leivad, andis need jüngritele ning jüngrid jagasid need rahvahulkadele. 20 Kõik sõid ja nende kõht sai täis ning ülejäänud palukesi korjati kokku 12 korvitäit. 21 Sööjaid oli umbes 5000 meest, peale nende veel naised ja lapsed.",
  "title": ""
}
