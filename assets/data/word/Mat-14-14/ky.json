{
  "verse": "14 Жээкке чыкканда Иса көп элди көрдү. Аларга боору ооруп, оорулууларын айыктырды. 15 Кеч киргенде, шакирттери жанына келип: «Бул жер ээн экен, анын үстүнө, кеч да болуп калды; элди тарат, айыл-кыштактарга барып, тамак-аш сатып алышсын»,— дешти. 16 Бирок Иса: «Элди таратуунун зарылдыгы жок. Аларга тамак-ашты силер бергиле»,— деп айтты. 17 Шакирттери болсо: «Бизде беш нан менен эки балыктан башка эч нерсе жок»,— деп айтышты. 18 Ошондо Иса: «Бери алып келгиле»,— деди. 19 Элге чөпкө отурууну буйругандан кийин, ал беш нан менен эки балыкты алды да, асманды карап, тиленди*. Анан нандарды сындырып, шакирттерине берди, алар болсо элге таратты. 20 Ошентип, бардыгы тоё жешти. Жегенден калганын чогултканда, он эки себет толду. 21 Аялдар менен кичинекей балдарды кошпогондо, тамактангандардын саны 5 000 дей эле.",
  "title": ""
}
