{
  "verse": "16 Jeesuse juurde tuli üks noormees ja küsis: „Õpetaja, mida head ma pean tegema, et saada igavene elu?” 17 Jeesus vastas: „Miks sa minult küsid, mis on hea? On üksainus, kes on hea.* Aga kui sa tahad elu saada, siis pea ka edaspidi käskudest kinni.” 18 Noormees küsis temalt: „Millistest?” Jeesus vastas: „Sa ei tohi tappa, sa ei tohi abielu rikkuda, sa ei tohi varastada ja sa ei tohi valetunnistust anda. 19 Austa oma isa ja ema ning armasta oma ligimest nagu iseennast.” 20 Noormees ütles talle: „Neist kõigist olen ma kinni pidanud. Mis mul veel puudub?” 21 Jeesus kostis: „Kui sa tahad olla täiuslik, siis mine müü oma vara ja anna raha vaestele, et sul oleks varandus taevas, ning saa minu järelkäijaks.” 22 Kui noormees seda kuulis, läks ta kurvalt minema, sest tal oli palju vara.",
  "title": ""
}
