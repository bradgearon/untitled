{
  "verse": "13 Ошол кезде Иса чөмүлтүлүш үчүн Галилеядан Иордан дарыясына, Жаканга келди. 14 Бирок Жакан аны токтотууга аракеттенип: «Сен мага чөмүлтүлүш үчүн келатасыңбы? Мен сени эмес, сен мени чөмүлтүшүң керек да!» — деди. 15 Иса ага: «Мага жолтоо болбо, анткени адил иштердин баарын ушинтип аткарышыбыз керек»,— деп жооп берди. Ошондо Жакан аны токтотпой калды. 16 Иса чөмүлтүлөрү менен суудан чыкты. Ошол учурда асман ачылып, Жакан Кудайдын рухунун Исага көгүчкөндөй болуп түшүп келатканын көрдү. 17 Анан асмандан: «Бул — менин сүйүктүү Уулум, мен Уулумду колдойм»,— деген үн угулду.",
  "title": ""
}
