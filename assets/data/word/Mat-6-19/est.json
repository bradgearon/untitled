{
  "verse": "19 Ärge koguge endale varandust maa peale, kus koi ja rooste seda söövad ning vargad sisse murravad ja varastavad. 20 Koguge endale varandust hoopis taevasse, kus koi ega rooste seda ei söö ja kuhu vargad sisse ei murra ega varasta. 21 Sest kus on su varandus, seal on ka su süda. 22 Keha lamp on silm. Kui su pilk on kinnitunud ühele asjale,* on kogu su keha valgust täis. 23 Ent kui su silm on kade,* on kogu su keha pimedust täis. Kui valgus, mis on sinus, on tegelikult pimedus, kui pilkane siis küll on see pimedus! 24 Keegi ei saa teenida kahte isandat, sest ta kas vihkab üht ja armastab teist või hoiab ühe poole ja põlgab teist. Te ei saa kummardada ühtaegu Jumalat ja rikkust*.",
  "title": ""
}
