{
  "verse": "25 Seepärast ma ütlen teile: ärge olge mures oma elu pärast, et mida süüa või mida juua, ega oma keha pärast, et millega riietuda. Kas elu pole siis enam väärt kui toit ning keha enam väärt kui riided? 26 Jälgige linde: nad ei külva seemet, nad ei lõika ega kogu aitadesse, kuid teie taevane isa toidab neid. Eks teie ole väärtuslikumad kui nemad? 27 Kes teist suudab muretsemisega oma elu küünragi võrra pikendada? 28 Ja miks te muretsete riiete pärast? Õppige lilledelt aasal, kuidas need kasvavad. Nad ei rüga tööd teha ega ketra, 29 kuid ma ütlen teile, et isegi Saalomon kogu oma hiilguses polnud riietatud nagu üks nendest. 30 Kui nüüd Jumal nõnda rüütab aasataimi, mis täna on, ja homme tulle visatakse, kas ta siis veel enam ei riieta teid, te nõrgausulised? 31 Ärge siis muretsege ega küsige: „Mida me sööme?”, „Mida me joome?” või „Mida me selga paneme?” 32 Teised rahvad on need, kes ainult selle peale mõtlevad. Teie taevane isa teab ju, et te seda kõike vajate. 33 Pidage siis kõige tähtsamaks Jumala kuningriiki* ja tema õigust* ning kõike seda muud antakse teile. 34 Ärge olge mures homse päeva pärast, sest homsel päeval on omad mured. Igale päevale piisab omast vaevast.",
  "title": ""
}
