{
  "verse": "5 „И когато се молиш, не бъди като лицемерите, защото те обичат да застават и да се молят в синагогите и по кръстовищата, за да ги видят хората. Истината ви казвам: те вече получават своята награда. 6 А ти, когато се молиш, влез в стаята си и като затвориш вратата, помоли се на своя Отец, Който е и на това тайно място. И твоят Отец, Който вижда и тайното, ще ти въздаде наяве. 7 А когато се молите, не говорете излишно като езичниците, защото те мислят, че ще бъдат чути поради многословието си. 8 И тъй, не бъдете подобни на тях, защото вашият Отец знае от какво имате нужда, преди вие да Му поискате. 9 А молете се тъй: ‘Отче наш, Който си на небесата, да се свети Твоето име, 10 да дойде Твоето царство, да бъде Твоята воля, както на небето, така и на земята. 11 Насъщния ни хляб дай ни днес; 12 и прости ни нашите дългове, както и ние прощаваме на нашите длъжници. 13 И не ни подлагай на изкушение, но ни избави от лукавия. Защото Твои са царството и силата, и славата за вечни времена. Амин.’ 14 Защото, ако вие простите на другите техните прегрешения към вас, небесният ви Отец ще прости и на вас. 15 Ако ли пък не простите на другите техните прегрешения към вас, и вашият Отец няма да прости вашите прегрешения.“",
  "title": "За молитвата"
}
