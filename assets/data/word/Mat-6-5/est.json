{
  "verse": "5 Kui te palvetate, siis ärge olge nagu silmakirjatsejad, sest neile meeldib palvetada sünagoogides ja peatänavate nurkadel seistes, et inimesed neid näeksid. Ma kinnitan teile: nad on kogu oma tasu kätte saanud. 6 Aga kui sina palvetad, mine oma tuppa, sulge uks ja palu oma Isa, kes on inimsilma eest varjul. Siis su Isa, kes näeb, mida tehakse salajas, tasub sulle. 7 Palvetades ärge korrutage ühte ja sama, nagu teevad teised rahvad, kes arvavad, et neid võetakse kuulda nende sõnaohtruse tõttu. 8 Ärge olge nende sarnased, sest teie Isa teab, mida te vajate, juba enne kui te teda palute. 9 Teie palvetage siis nõnda: „Meie Isa, kes sa oled taevas, pühitsetud saagu* sinu nimi. 10 Sinu kuningriik* tulgu. Sinu tahe sündigu nagu taevas, nii ka maa peal. 11 Anna meile meie tänase päeva leib 12 ja andesta meile meie võlad*, nagu ka meie oleme andestanud oma võlglastele. 13 Ja aita meid, et me kiusatusele järele ei annaks*, päästa meid Saatana* käest.” 14 Kui te andestate inimestele nende üleastumised, siis andestab teie taevane isa ka teile. 15 Aga kui te ei andesta inimestele nende üleastumisi, siis ei andesta teie taevane isa ka teile teie üleastumisi.",
  "title": ""
}
