{
  "verse": "5 Тиленип жатканыңарда да эки жүздүүлөрдөй болбогула, анткени алар башкаларга көрүнүш үчүн синагогаларда, чоң көчөлөрдүн кесилишинде туруп алып тиленгенди жакшы көрүшөт. Ишенип койгула, алар өз сыйлыгын толугу менен алышты. 6 Сен болсо тиленерде өз бөлмөңө кирип, эшикти жап да, көрүнбөгөн жайдагы Атаңан тилен. Ошондо көрүнбөгөн жайдан баарын көрүп турган Атаңдан сыйлык аласың. 7 Бирок тиленгенде, дүйнөнүн адамдарындай болуп, окшош эле нерселерди кайталай бербе, себеби алар көп сөз айтканда Кудай угат деп ойлошот. 8 Силер алардай болбогула, анткени Кудай, асмандагы Атаңар, эмнеге муктаж экениңерди сурай элегиңерде эле билет. 9 Ошондуктан мындай деп тиленгиле: „Асмандагы Атабыз, ысмың ыйыкталсын. 10 Падышалыгың келсин. Асмандагыдай эле, жерде да сенин эркиң аткарылсын. 11 Бүгүнкү күнгө керектүү наныбызды бере көр. 12 Биз башкалардын күнөөлөрүн* кечиргенибиздей эле, биздин да күнөөлөрүбүздү кечире көр. 13 Ошондой эле азгырылышыбызга жол бербе, кара өзгөйдөн* сакта“. 14 Эгерде башкалардын катасын кечирсеңер, асмандагы Атаңар да силерди кечирет. 15 Эгер алардын катасын кечирбесеңер, Атаңар да силердин катаңарды кечирбейт.",
  "title": ""
}
