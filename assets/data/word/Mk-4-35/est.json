{
  "verse": "35 Sama päeva õhtul ütles Jeesus neile: „Lähme teisele kaldale.” 36 Lasknud rahval ära minna, võtsid nad ta kohe paati ja lahkusid. Seal oli veel teisigi paate. 37 Siis tõusis vali tormituul ning lained paiskusid paati, nii et see oli uppumas. 38 Aga Jeesus oli ahtris ja magas istepadjal. Jüngrid äratasid ta üles ja ütlesid: „Õpetaja, kas sa ei hooli sellest, et me hukkume?” 39 Seepeale ta tõusis, sõitles tuult ja ütles merele: „Rahune! Jää vaikseks!” Ja tuul rauges ning saabus täielik vaikus. 40 Seejärel küsis ta neilt: „Miks te kardate? Kas teil ikka veel ei ole usku?” 41 Aga neid valdas tavatu hirm ja nad rääkisid omavahel: „Kes ta küll on? Isegi tuul ja meri kuuletuvad talle.”",
  "title": ""
}
