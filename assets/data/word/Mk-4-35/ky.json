{
  "verse": "35 Ошол күнү кечинде ал шакирттерине: «Аркы өйүзгө өтөлү»,— деди. 36 Элди тараткандан кийин алар Иса менен кайыкка отуруп, сүзүп кетишти. Ал жерде башка кайыктар да бар эле. 37 Бир убакта аябай катуу шамал көтөрүлүп, толкун болгондуктан, кайыктын ичи сууга толо баштады. 38 Иса кайыктын арт жагында жаздык жазданып уктап жаткан эле. Шакирттери аны ойготуп: «Устат, чөгүп кетсек деле, сага баары бирби?» — дешти. 39 Ал ордунан туруп, шамалды тыйды да, деңизге: «Басыл! Тынчы!» — деди. Ошондо шамал токтоп, айлана тыптынч болуп калды. 40 Анан ал шакирттеринен: «Эмнеге мынча корктуңар? Дагы деле ишенимиңер жокпу?» — деп сурады. 41 Алар болсо аябай коркуп, бири-бирине: «Шамалды да, деңизди да баш ийдире алган деги бул ким?» — деп жатышты.",
  "title": ""
}
