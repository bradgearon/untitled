{
  "verse": "35 V ten deň, keď sa zvečerilo, im povedal: Prejdime na druhý breh! 36 Nato opustili zástup a jeho vzali so sebou, tak ako bol, na lodi. Sprevádzali ho aj iné lode. 37 Tu sa strhla silná búrka s víchricou a vlny sa valili na loď, takže sa loď už napĺňala. 38 Ježiš však spal na vankúši v zadnej časti lode. Zobudili ho a povedali mu: Učiteľ, nedbáš, že hynieme? 39 On vstal, pohrozil víchru a prikázal moru: Mlč, utíš sa! Vtedy víchor ustal a nastalo veľké ticho. 40 A im povedal: Čo ste takí vystrašení? Ešte stále nemáte vieru? 41 Prenikol ich veľký strach a jeden druhému hovorili: Ktože je to, že ho počúva i vietor, i more?",
  "title": "Utíšenie búrky na mori"
}
