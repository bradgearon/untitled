{
  "verse": "35 I reče im onaj dan uveče: Hajdemo na one strane. 36 I otpustivši narod uzeše Ga kako beše u ladji; a i druge ladje behu s Njim. 37 I postade velika oluja; i valovi tako zalivahu u ladju da se već napuni. 38 A On na krmi spavaše na uzglavlju; i probudiše Ga, i rekoše Mu: Učitelju! Zar Ti ne mariš što ginemo? 39 I ustavši zapreti vetru, i reče moru: Ćuti, prestani. I utoli vetar, i postade tišina velika. 40 I reče im: Zašto ste tako strašljivi? Kako nemate vere. 41 I uplašiše se vrlo, i govorahu jedan drugom: Ko je Ovaj, dakle, da Ga i vetar i more slušaju?",
  "title": ""
}
