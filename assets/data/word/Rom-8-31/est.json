{
  "verse": "31 Mida me siis selle kohta ütleme? Kui Jumal on meie poolt, kes suudaks meile kahju teha? 32 Kuna ta ei säästnud isegi oma poega, vaid andis ta meie kõigi eest, miks ei peaks ta siis koos temaga kinkima meile ka kõike muud? 33 Kes saaks esitada süüdistust Jumala valitute vastu? Jumal ise mõistab nad õigeks. 34 Kes saaks neid hukka mõista? Kristus Jeesus, kes suri, veel enam, kes äratati surnuist üles ja on Jumala paremal käel, kostab meie eest. 35 Kes suudaks lahutada meid Kristuse armastusest? Kas raskused, kannatused, tagakiusamine, nälg, alastiolek, oht või mõõk? 36 On ju kirjutatud: „Meid saadetakse sinu pärast surma kogu päeva, meid on arvatud tapalambaiks.” 37 Vastupidi, kõiges selles me saavutame täieliku võidu tema kaudu, kes meid on armastanud. 38 Ma olen veendunud, et ei surm ega elu, ei inglid ega valitsused, ei käesolev ega tulev, ei väed, 39 ei kõrgus ega sügavus ega mistahes muu loodu suuda meid lahutada Jumala armastusest, mis avaldub meie isanda Kristus Jeesuse kaudu.",
  "title": ""
}
