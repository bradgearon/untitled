{
  "verse": "31 Буга эмне демекчибиз? Эгер Кудай биз тарапта болсо, бизге ким каршы тура алат? 32 Өз Уулун аябай, аны баарыбыз үчүн берген Кудай кантип эле бизге аны менен бирге башка нерселерди да тартуулабасын? 33 Кудай тандап алгандарды ким айыптайт? Аларды Кудай өзү адил деп жарыялайт. 34 Аларга каршы ким өкүм чыгарат? Өлүп, кайра тирилген жана Кудайдын оң жагында отурган Машаяк Иса биз үчүн арачылык кылат. 35 Бизди Машаяктын сүйүүсүнөн ким ажырата алат? Кыйынчылыкпы, азаппы, куугунтукпу, ачкачылыкпы, жылаңачтыкпы, коркунучпу же кылычпы? 36 Ыйык Жазмада: «Сен үчүн керээли кечке өлүм менен беттешебиз, биз алар үчүн союла турган койлордойбуз»,— деп жазылган. 37 Бирок бизди сүйгөндүн жардамы менен биз бардык жагынан жеңишке жетип жатабыз. 38 Өлүм да, өмүр да, периштелер да, өкмөттөр да, азыркы нерселер да, келечектеги нерселер да, күчтөр да, 39 бийиктик да, тереңдик да, деги эле жаратылган эч бир нерсе бизди Кудайдын Мырзабыз Машаяк Иса аркылуу көрсөткөн сүйүүсүнөн ажырата албасына толук ишенем.",
  "title": ""
}
